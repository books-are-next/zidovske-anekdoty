<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Úvod">
    <meta name="apple-mobile-web-app-capable" content="yes">
    <title>Úvod • Židovské anekdoty</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./zidovske_anekdoty_005.html">
    <link rel="next" href="./zidovske_anekdoty_007.html">
    <meta name="nb-order" content="5">
    <link rel="self" href="zidovske_anekdoty_006.html">
    <meta name="nb-identifier" content="polacek-zidovske-anekdoty-4b1d6cd">
    <meta name="nb-role" content="chapter">
  </head>
  <body data-nb-words="787" data-nb-chars="4936" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zidovske_anekdoty_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">Úvod</span></h1>
        <p class="chunk" data-nb-ref-number="2" data-nb-words="88" data-nb-chars="633"><span class="idea" data-nb-ref-number="2" id="idea2" data-nb-words="88" data-nb-chars="633">Židovské anekdoty možno považovati za&nbsp;lidovou poezii. Tak jako neznáme autora ruských bylin nebo srbských zpěvů bohatýrských, arabských pohádek a&nbsp;středověkých legend, tak neznáme původce židovských anekdot. U&nbsp;některých anekdot bychom ovšem mohli zjistit autora; mnohé z&nbsp;nich vznikly ve&nbsp;vídeňských a&nbsp;budapešťských kabaretech. Je&nbsp;ovšem pochybno, jestli tyto anekdoty jsou původní. Pokoušíte-li se&nbsp;udat nějakou novou židovskou anekdotu osvědčenému znalci, nedožijete se&nbsp;zpravidla úspěchu. Znalec vyslechne vaše vypravování se&nbsp;zachmuřenou tváří, neodmění vás smíchem, jak by&nbsp;se&nbsp;slušelo, ale mávne opovržlivě rukou a&nbsp;řekne: „To je&nbsp;staré.“</span></p>
        <p class="chunk" data-nb-ref-number="3" data-nb-words="43" data-nb-chars="307"><span class="idea" data-nb-ref-number="3" id="idea3" data-nb-words="43" data-nb-chars="307">Karel Čapek vyslovil teorii, že&nbsp;vůbec není nových anekdot. Podle jeho názoru se&nbsp;anekdoty objevily na&nbsp;zemi současně s&nbsp;lidstvem; tudíž jakési praanekdoty, jako jsou prabuňky podle stoupenců vývojové teorie. Anekdota tedy prošla vývojem jako primitivní živoucí organismus a&nbsp;přizpůsobovala se&nbsp;současnému životu.</span></p>
        <p class="chunk" data-nb-ref-number="4" data-nb-words="47" data-nb-chars="323"><span class="idea" data-nb-ref-number="4" id="idea4" data-nb-words="47" data-nb-chars="323">Někteří literární estetikové vykládají, že&nbsp;ruský realistický román vyniká svou úžasnou psychologií zejména proto, že&nbsp;ruskému národu bylo po&nbsp;staletí žíti pod politickým útlakem. Ruský člověk nemohl se&nbsp;vyžíti extenzivně, to&nbsp;jest ve&nbsp;veřejných záležitostech. Proto ruský román rostl dovnitř a&nbsp;probral se&nbsp;k&nbsp;základům lidské duše.</span></p>
        <p class="chunk" data-nb-ref-number="5" data-nb-words="139" data-nb-chars="905"><span class="idea" data-nb-ref-number="5" id="idea5" data-nb-words="139" data-nb-chars="905">Totéž by&nbsp;bylo možno říci k&nbsp;vysvětlení židovské anekdoty. Je&nbsp;to&nbsp;poetický výraz rasy, která prožila věky v&nbsp;opovržení, v&nbsp;ústrcích a&nbsp;ponížení. Židovskému lidu nebylo dopřáno, aby vybíjel svou energii v&nbsp;usilování po&nbsp;hodnostech, po&nbsp;světské moci a&nbsp;po&nbsp;činech válečnických. Ve&nbsp;dne se&nbsp;žid zabýval obchodem, lichvou, lékařstvím a&nbsp;jiným opovrženíhodným zaměstnáním. Večer pak stáhl záclony, odloučil se&nbsp;od&nbsp;světa a&nbsp;usedl ke&nbsp;stolu, aby přemítal a&nbsp;mudroval nad Svatým písmem a&nbsp;talmudem. Místo činu miloval slovo. Svoji náklonnost věnoval logice. Nalezl zalíbení nejen v&nbsp;logickém obsahu slova, ale dovedl také pochopiti druhou, skrytější stránku slova, která je&nbsp;zjevná dětem a&nbsp;básníkům, ale neznáma lidem hlučným a&nbsp;světským: seznal, že&nbsp;slovo má&nbsp;mocnou sílu asociativní a&nbsp;že&nbsp;dovede žít samostatně. Dialektika teologických spisů přešla židům do&nbsp;krve. Proto židovské anekdoty vynikají svou břitkou formou a&nbsp;logickým obsahem.</span></p>
        <p class="chunk" data-nb-ref-number="6" data-nb-words="174" data-nb-chars="1099"><span class="idea" data-nb-ref-number="6" id="idea6" data-nb-words="174" data-nb-chars="1099">Židovské anekdoty mají melancholii lidí odvrácených od&nbsp;skutečnosti, ale horoucně toužících po&nbsp;skutečnosti. V&nbsp;jejich sebeironii jeví se&nbsp;dychtění po&nbsp;aktivitě, po&nbsp;činu a&nbsp;po&nbsp;plnoprávném životě. Uvažuji-li o&nbsp;této stránce židovské anekdoty, tehdy si&nbsp;vzpomenu na&nbsp;jednu scénu z&nbsp;filmu Zlaté opojení. V&nbsp;Aljašce byla objevena zlatá ložiska. Zástupy lidí z&nbsp;celého světa hrnou se&nbsp;do&nbsp;těch pochmurných arktických krajů, aby buď zbohatli, nebo nechali kosti na&nbsp;sněhových pláních. Mezi zástupy dobrodruhů vmísí se&nbsp;malý, komický mužíček s&nbsp;pajdavýma nohama a&nbsp;s&nbsp;buřinkou na&nbsp;hlavě. Řekne si: Když všichni mohou jít do&nbsp;Aljašky, proč bych já&nbsp;nemohl? Nejsem tak silný, tak odvážný a&nbsp;chytrý jako ti&nbsp;ostatní chlapi? Oho! My&nbsp;té&nbsp;Aljašce ukážeme, co&nbsp;dovedeme. A&nbsp;pak vidíme Chaplina v&nbsp;ošumělém cutawayi<a href="./resources/undefined">[1]</a> a&nbsp;s&nbsp;rákoskou uprostřed nesmírných sněžných plání. Malý židáček, nepatrný černý brouk v&nbsp;arktické poušti. Chaplin konfrontován s&nbsp;polární přírodou. Má&nbsp;jenom strach, aby lidé na&nbsp;něm nepoznali, že&nbsp;má&nbsp;strach. Přeje si, aby celý svět viděl, že&nbsp;vyzval aljašskou přírodu na&nbsp;souboj a&nbsp;že&nbsp;příroda kapitulovala před jeho mužnou odvahou.</span></p>
        <p class="chunk" data-nb-ref-number="7" data-nb-words="60" data-nb-chars="351"><span class="idea" data-nb-ref-number="7" id="idea7" data-nb-words="60" data-nb-chars="351">Ostatně já&nbsp;mám dojem, že&nbsp;k&nbsp;vystižení a&nbsp;k&nbsp;charakteristice židovské anekdoty bylo by&nbsp;třeba obšírného pojednání, a&nbsp;k&nbsp;tomu zde není místa. Dovolte, abych místo toho posloužil vám židovskou anekdotou. Tak tomu vždycky bývá. Jeden pán chce něco vysvětlit jinému pánovi a&nbsp;místo toho řekne: „To máte zrovna tak, jako když jeli ti&nbsp;dva židi ve&nbsp;vlaku. Znáte to?“</span></p>
        <p class="chunk" data-nb-ref-number="8" data-nb-words="17" data-nb-chars="97"><span class="idea" data-nb-ref-number="8" id="idea8" data-nb-words="17" data-nb-chars="97">Tak tedy: Na&nbsp;židovský svátek Dlouhý den troubí některý nábožný žid na&nbsp;roh, který se&nbsp;nazývá šofar.</span></p>
        <p class="chunk" data-nb-ref-number="9" data-nb-words="40" data-nb-chars="201"><span class="idea" data-nb-ref-number="9" id="idea9" data-nb-words="40" data-nb-chars="201">Jeden pán záviděl druhému pánovi tu&nbsp;čest, že&nbsp;smí o&nbsp;Dlouhém dnu troubit na&nbsp;šofar. I&nbsp;umínil si, že&nbsp;mu&nbsp;to&nbsp;zkazí, a&nbsp;nasypal mu&nbsp;do&nbsp;šofaru hrách. Tak ten pán chtěl troubit, a&nbsp;nemohl. Měl z&nbsp;toho jenom ostudu.</span></p>
        <p class="chunk" data-nb-ref-number="10" data-nb-words="10" data-nb-chars="59"><span class="idea" data-nb-ref-number="10" id="idea10" data-nb-words="10" data-nb-chars="59">Žaloval pro tuto příhodu svého nepřítele pro urážku na&nbsp;cti.</span></p>
        <p class="chunk" data-nb-ref-number="11" data-nb-words="12" data-nb-chars="61"><span class="idea" data-nb-ref-number="11" id="idea11" data-nb-words="12" data-nb-chars="61">Soudce vyslechl příběh a&nbsp;pak se&nbsp;otázal: „Co je&nbsp;to&nbsp;ten šofar?“</span></p>
        <p class="chunk" data-nb-ref-number="12" data-nb-words="8" data-nb-chars="50"><span class="idea" data-nb-ref-number="12" id="idea12" data-nb-words="8" data-nb-chars="50">Žalobce pokrčil rameny a&nbsp;pravil: „Šofar je&nbsp;šofar.“</span></p>
        <p class="chunk" data-nb-ref-number="13" data-nb-words="18" data-nb-chars="98"><span class="idea" data-nb-ref-number="13" id="idea13" data-nb-words="18" data-nb-chars="98">„To není žádná odpověď,“ řekl soudce a&nbsp;obrátil se&nbsp;na&nbsp;žalovaného, aby mu&nbsp;vysvětlil, co&nbsp;je&nbsp;to&nbsp;šofar.</span></p>
        <p class="chunk" data-nb-ref-number="14" data-nb-words="8" data-nb-chars="49"><span class="idea" data-nb-ref-number="14" id="idea14" data-nb-words="8" data-nb-chars="49">Obviněný pokrčil rameny a&nbsp;řekl: „Šofar je&nbsp;šofar.“</span></p>
        <p class="chunk" data-nb-ref-number="15" data-nb-words="13" data-nb-chars="69"><span class="idea" data-nb-ref-number="15" id="idea15" data-nb-words="13" data-nb-chars="69">Soudce byl nucen obeslat si&nbsp;znalce, aby mu&nbsp;vysvětlil, co&nbsp;je&nbsp;to&nbsp;šofar.</span></p>
        <p class="chunk" data-nb-ref-number="16" data-nb-words="50" data-nb-chars="276"><span class="idea" data-nb-ref-number="16" id="idea16" data-nb-words="50" data-nb-chars="276">Znalec se&nbsp;zamyslil a&nbsp;po&nbsp;delší úvaze řekl: „To máte tak, pane soudce. Šofar je, aby se&nbsp;tak řeklo… Šofar je&nbsp;šofar.“ Soudce se&nbsp;rozzlobil a&nbsp;pohrozil znalci pokutou, že&nbsp;si&nbsp;dělá posměch ze&nbsp;soudu. Tak tedy znalec se&nbsp;opět zamyslil a&nbsp;pak řekl neochotně: „Šofar… to&nbsp;je&nbsp;taková trumpeta.“</span></p>
        <p class="chunk" data-nb-ref-number="17" data-nb-words="19" data-nb-chars="104"><span class="idea" data-nb-ref-number="17" id="idea17" data-nb-words="19" data-nb-chars="104">„Tak vidíte, že&nbsp;to&nbsp;umíte vysvětlit,“ liboval si&nbsp;soudce, „teď už&nbsp;vím, co&nbsp;je&nbsp;to&nbsp;šofar.“ A&nbsp;vynesl rozsudek.</span></p>
        <p class="chunk" data-nb-ref-number="18" data-nb-words="25" data-nb-chars="169"><span class="idea" data-nb-ref-number="18" id="idea18" data-nb-words="25" data-nb-chars="169">Po&nbsp;vynesení rozsudku přistoupil k&nbsp;soudci obžalovaný, žalobce i&nbsp;znalec. A&nbsp;všichni řekli jednohlasně: „Abyste věděl, pane rado: šofar není žádná trumpeta. Šofar je&nbsp;šofar!“</span></p>
        <p class="chunk" data-nb-ref-number="19" data-nb-words="13" data-nb-chars="76"><span class="idea" data-nb-ref-number="19" id="idea19" data-nb-words="13" data-nb-chars="76">A&nbsp;co&nbsp;mám říci o&nbsp;židovské anekdotě? Židovská anekdota je&nbsp;– židovská anekdota.</span></p>
        <p class="chunk" data-nb-ref-number="20" data-nb-words="2" data-nb-chars="5"><span class="idea" data-nb-ref-number="20" id="idea20" data-nb-words="2" data-nb-chars="5"><em>K. P.</em></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zidovske_anekdoty_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>